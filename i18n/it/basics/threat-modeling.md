---
title: "Modelli di minaccia"
icon: 'material/target-account'
---

Bilanciare sicurezza, privacy e usabilità è il primo e il più difficile compito che incontrerai durante il tuo viaggio nella privacy. Tutto è un compromesso: più qualcosa è sicuro, più è restrittivo o scomodo in generale, ecc. Spesso, le persone scoprono che il problema con gli strumenti che vedono raccomandati è che sono troppo difficili da iniziare a usare!

Se si vogliono utilizzare gli strumenti **più** sicuri a disposizione, è necessario sacrificare *molto* in termini di usabilità. E, anche allora, ==nulla è mai completamente sicuro.== C'è un alta **sicurezza**, ma mai una completa **sicurezza**. È per questo che i modelli di minaccia sono importanti.

**Ma quindi, quali sono questi modelli di minaccia?**

==Un modello di minaccia è un elenco delle minacce più probabili ai tuoi sforzi per la sicurezza e privacy.== Dal momento che è impossibile proteggersi da **ogni** attacco/attaccante, dovresti concentrarti sulle **minacce più probabili**. Nella sicurezza informatica, una minaccia è un evento che potrebbe minare i tuoi sforzi per mantenere la riservatezza e la sicurezza.

Concentrarsi sulle minacce che contano per te restringe il tuo pensiero sulla protezione di cui hai bisogno, in modo da poter scegliere gli strumenti giusti per il lavoro.

## Creare il Tuo Modello di Minaccia

Per identificare cosa potrebbe accadere alle cose che valorizzi e determinare da chi devi proteggerle, dovresti rispondere a queste cinque domande:

1. Quali sono le cose che voglio proteggere?
2. Da chi le voglio proteggere?
3. Quanto è probabile che io abbia bisogno di proteggerle?
4. Quanto sono catastrofiche le conseguenze se fallisco?
5. Quanti problemi sono disposto ad affrontare per tentare di prevenire le potenziali conseguenze?

### Quali sono le cose che voglio proteggere?

Un "asset" (risorsa) è qualcosa a cui si dà valore e che si vuole proteggere. Nel contesto della sicurezza digitale, ==un asset è di solito una sorta di informazione.== Ad esempio, le email, gli elenchi di contatti, i messaggi istantanei, la posizione e i file sono tutti asset possibili. Anche gli stessi dispositivi posso essere degli asset.

*Stila una lista dei tuoi asset: i dati che conservi, dove li tieni, chi ne ha accesso, e che cosa impedisce agli altri di accedervi.*

### Da chi le voglio proteggere?

Per rispondere a questa domanda, è importante identificare chi potrebbe voler prendere di mira te o le tue informazioni. ==Una persona o entità che rappresenta una minaccia per i tuoi beni è un "avversario".== Esempi di potenziali avversari sono il tuo capo, il tuo ex partner, la tua concorrenza commerciale, il tuo governo o un hacker su una rete pubblica.

*Fai un elenco dei tuoi avversari o di coloro che potrebbero voler entrare in possesso dei tuoi asset. Il tuo elenco può comprendere individui, agenzie governative o società.*

A seconda di chi sono i tuoi avversari, in alcune circostanze, questo elenco potrebbe essere qualcosa che vuoi distruggere dopo aver completato la pianificazione della sicurezza.

### Quanto è probabile che io abbia bisogno di proteggerle?

== Il rischio è la probabilità che una particolare minaccia contro un determinato asset si verifichi effettivamente.== Va di pari passo con la capacità. Nonostante il tuo provider telefonico sia in grado di accedere a tutti i tuoi dati, il rischio che li pubblichi online per danneggiare la tua reputazione è basso.

È importante distinguere ciò che potrebbe accadere e la probabilità che accada. Per esempio, c'è il rischio che il tuo edificio crolli, ma è molto più probabile che ciò accada a San Francisco (dove i terremoti sono frequenti) rispetto che a Stoccolma (dove non lo sono).

La valutazione dei rischi è un processo personale e soggettivo. Molte persone trovano alcune minacce inaccettabili, non importa la probabilità che si verifichino, perché la semplice presenza della minaccia non vale il costo. In altri casi, le persone ignorano rischi elevati perché non considerano la minaccia un problema.

*Scrivi quali minacce prenderai sul serio, e quali sono troppo rare o innocue (o troppo difficili da contrastare) per preoccuparsene.*

### Quanto sono catastrofiche le conseguenze se fallisco?

Ci sono molti modi in cui un avversario può accedere ai tuoi dati. Per esempio, un avversario può leggere le tue comunicazioni private mentre attraversano la rete, o può eliminare o corrompere i tuoi dati.

== Le motivazioni degli avversari sono molto diverse, così come le loro tattiche.== Un governo che cerca di impedire la diffusione di un video che mostra la violenza della polizia può accontentarsi di cancellare o ridurre la disponibilità di quel video. Al contrario, un avversario politico può desiderare di accedere a contenuti segreti e pubblicarli all'insaputa dell'interessato.

La pianificazione della sicurezza comporta la comprensione di quanto catastrofiche possono essere le conseguenze se un avversario riesce a impossessarsi di uno dei tuoi asset. Per determinare ciò, dovresti prendere in considerazione la capacità del tuo avversario. Ad esempio, il tuo operatore di telefonia mobile ha accesso a tutti i tuoi record telefonici. Un hacker su una rete Wi-Fi aperta può accedere alle tue comunicazioni non criptate. Il tuo governo potrebbe avere capacità maggiori.

*Scrivi cosa il tuo avversario potrebbe voler fare con i tuoi dati privati.*

### Quanti problemi sono disposto ad affrontare per tentare di prevenire le potenziali conseguenze?

== Non esiste un'opzione perfetta per la sicurezza.== Non tutti hanno le stesse priorità, preoccupazioni o accesso alle risorse. La valutazione dei rischi consentirà di pianificare la giusta strategia per te, bilanciando convenienza, costi e privacy.

Per esempio, un avvocato che rappresenta un cliente in un caso di sicurezza nazionale potrebbe essere disposto a prendere più provvedimenti per proteggere le comunicazioni relative al caso, come ad esempio usando mail criptate, rispetto ad una madre che manda regolarmente email alla figlia con video divertenti di gattini.

*Scrivi quali opzioni ti sono disponibili per mitigare le tue minacce specifiche. Annota se hai qualche vincolo finanziario, tecnico o sociale.*

### Prova tu stesso: Proteggere i propri beni

Queste domande possono essere applicate ad un'ampia varietà di situazioni, online e offline. Come dimostrazione generica di come funzionano queste domande, costruiamo un piano per mantenere la tua casa e i tuoi beni al sicuro.

**Quali sono le cose che voglio proteggere? (Oppure, *che cosa possiedo che vale la pena di proteggere?*)**
:

I tuoi beni personali possono includere gioielli, dispositivi elettronici, documenti importanti, o fotografie.

**Da chi le voglio proteggere?**
:

I tuoi potenziali avversari possono essere ladri, coinquilini oppure ospiti.

**Quanto è probabile che io abbia bisogno di proteggerle?**
:

Nel tuo vicinato ci sono precedenti di furto? Quanto sono affidabili i tuoi coinquilini o ospiti? Quali sono le capacità dei tuoi avversari? Quali sono i rischi che dovresti considerare?

**Quanto sono catastrofiche le conseguenze se fallisci?**
:

C'è qualcosa nella tua casa che non puoi sostituire? Hai il tempo o i soldi per rimpiazzare queste cose? Hai un'assicurazione che copre i beni rubati dalla tua casa?

**Quanti problemi sei disposto ad affrontare per prevenire le conseguenze?**
:

Sei disposto ad acquistare una cassaforte per i tuoi documenti sensibili? Puoi permetterti di comprare una buona serratura? Hai il tempo di aprire una cassetta di sicurezza presso la tua banca e tenere lì i tuoi oggetti di valore?

Solo una volta che ti sarai fatto queste domande sarai nella posizione di valutare quali misure adottare. Se i tuoi possedimenti sono di valore, ma la probabilità di un'irruzione è bassa, potresti non voler investire troppo denaro in una serratura. Ma se la probabilità di effrazione è alta, è meglio dotarsi della migliore serratura sul mercato e considerare l'aggiunta di un sistema di sicurezza.

La stesura di un piano di sicurezza ti aiuterà a comprendere le minacce per te più rilevanti e a valutare le tue risorse, i tuoi avversari e le loro capacità, oltre alla probabilità dei rischi a cui vai incontro.

## Letture consigliate

Per le persone che cercano di aumentare la loro privacy e sicurezza online, abbiamo compilato un elenco di minacce comuni che i nostri visitatori affrontano o obiettivi che i nostri visitatori hanno, per darti qualche ispirazione e dimostrare la base dei nostri consigli.

- [Obiettivi e minacce comuni :material-arrow-right-drop-circle:](common-threats.md)

## Fonti

- [EFF Surveillance Self Defense: Your Security Plan (EFF Autodifesa da sorveglianza: il tuo piano di sicurezza)](https://ssd.eff.org/en/module/your-security-plan)

--8<-- "includes/abbreviations.it.txt"
