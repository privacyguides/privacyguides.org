---
template: schema.html
title: "Over Privacy Guides"
description: Privacy Guides is een sociaal gemotiveerde website die informatie biedt voor de bescherming van jouw gegevens en privacy.
---

![Privacy Guides logo](../assets/brand/png/square/pg-yellow.png){ align=right }

**Privacy Guides** is een sociaal gemotiveerde website die [informatie biedt](/kb) voor de bescherming van jouw gegevens en privacy. Wij zijn een non-profit collectief dat volledig wordt beheerd door vrijwillige [teamleden](https://discuss.privacyguides.net/g/team) en bijdragers. Onze website is vrij van advertenties en niet geaffilieerd met andere aanbieders in de lijst.

[:octicons-home-16:](https://www.privacyguides.org/){ .card-link title=Homepage }
[:octicons-code-16:](https://github.com/privacyguides/privacyguides.org){ .card-link title="Broncide" }
[:octicons-heart-16:](donate.md){ .card-link title=Bijdrage leveren }

Het doel van Privacy Guides is om onze community te informeren over het belang van online privacy en overheidsprogramma 's die zijn ontworpen om al jouw online activiteiten te controleren.

> Om [privacygerichte alternatieve] apps te vinden, kunt je kijken op sites als Good Reports en **Privacy Guides**, waar privacygerichte apps in verschillende categorieën worden genoemd, waaronder e-mailproviders (meestal tegen betaling) die niet worden beheerd door de grote techbedrijven.

— [New York Times](https://www.nytimes.com/wirecutter/guides/online-security-social-media-privacy/) [Vertaald uit het Engels]

> Als je op zoek bent naar een nieuwe vpn, kun je terecht bij de kortingscode van zowat iedere willekeurige podcast. Als je op zoek bent naar een **goéde** vpn, heb je professionele hulp nodig. Hetzelfde geldt voor e-mailclients, browsers, besturingssystemen en wachtwoordmanagers. Hoe weet je welke daarvan de beste, privacyvriendelijkste optie is? Daarvoor is er **Privacy Guides**, een platform waarop een aantal vrijwilligers dag in, dag uit zoekt naar de beste privacyvriendelijke tools om internet mee op te gaan.

— [Tweakers.net](https://tweakers.net/reviews/10568/op-zoek-naar-privacyvriendelijke-tools-niek-de-wilde-van-privacy-guides.html)

Ook uitgelicht op: [Ars Technica](https://arstechnica.com/gadgets/2022/02/is-firefox-ok/), [Wirecutter](https://www.nytimes.com/wirecutter/guides/practical-guide-to-securing-windows-pc/) [[2](https://www.nytimes.com/wirecutter/guides/practical-guide-to-securing-your-mac/)], en [Wired](https://www.wired.com/story/firefox-mozilla-2022/).

## Geschiedenis

Privacy Guides werd gelanceerd in september 2021 als voortzetting van het [verouderde](privacytools.md) "PrivacyTools" open-source onderwijsproject. We erkenden het belang van onafhankelijke, criteriagerichte productaanbevelingen en algemene kennis op het gebied van privacy, en daarom moesten we het werk dat sinds 2015 door zo veel medewerkers was gecreëerd bewaren en ervoor zorgen dat die informatie voor onbepaalde tijd een stabiel thuis op het web had.

In 2022 hebben we de overgang van ons belangrijkste websiteframework van Jekyll naar MkDocs voltooid, met behulp van de `mkdocs-material` documentatiesoftware. Deze wijziging maakte open-sourcebijdragen aan onze site aanzienlijk eenvoudiger voor buitenstaanders, omdat in plaats van ingewikkelde syntaxis te moeten kennen om berichten effectief te kunnen schrijven, bijdragen nu net zo eenvoudig is als het schrijven van een standaard Markdown-document.

Daarnaast lanceerden we ons nieuwe discussieforum op [discuss.privacyguides.net](https://discuss.privacyguides.net/) als een gemeenschapsplatform om ideeën te delen en vragen te stellen over onze missie. Dit vergroot onze bestaande community op Matrix, en vervangt ons vorige GitHub Discussieplatform, waardoor we minder afhankelijk worden van discussieplatformen van derden.

Tot nu toe hebben we in 2023 internationale vertalingen van onze website gelanceerd in [Frans](/fr/), [Hebreeuws](/he/), en [Nederlands](/nl/), met meer talen op komst, mogelijk gemaakt door ons uitstekende vertaalteam op [Crowdin](https://crowdin.com/project/privacyguides). We zijn van plan onze missie van voorlichting en educatie voort te zetten en manieren te vinden om de gevaren van een gebrek aan privacybewustzijn in het moderne digitale tijdperk en de prevalentie en schade van beveiligingsinbreuken in de technologie-industrie duidelijker te benadrukken.

## Ons Team

??? person "@jonah"

    - [:simple-discourse: Discourse](https://discuss.privacyguides.net/u/jonah)
    - [:simple-github: GitHub](https://github.com/jonaharagon "@jonaharagon")
    - [:simple-mastodon: Mastodon](https://mastodon.neat.computer/@jonah "@jonah@neat.computer"){rel=me}
    - [:fontawesome-solid-house: Homepage](https://www.jonaharagon.com)

??? person "@niek-de-wilde"

    - [:simple-discourse: Discourse](https://discuss.privacyguides.net/u/Niek-de-Wilde)
    - [:simple-github: GitHub](https://github.com/blacklight447 "@blacklight447")
    - [:simple-mastodon: Mastodon](https://mastodon.social/@blacklight447 "@blacklight447@mastodon.social"){rel=me}

??? person "@dngray"

    - [:simple-discourse: Discourse](https://discuss.privacyguides.net/u/dngray)
    - [:simple-github: GitHub](https://github.com/dngray "@dngray")
    - [:simple-mastodon: Mastodon](https://mastodon.social/@dngray "@dngray@mastodon.social"){rel=me}
    - [:fontawesome-solid-envelope: E-mail](mailto:dngray@privacyguides.org)

??? person "@freddy"

    - [:simple-discourse: Discourse](https://discuss.privacyguides.net/u/freddy)
    - [:simple-github: GitHub](https://github.com/freddy-m "@freddy-m")
    - [:simple-mastodon: Mastodon](https://social.lol/@freddy "@freddy@social.lol"){rel=me}
    - [:fontawesome-solid-envelope: E-mail](mailto:freddy@privacyguides.org)
    - [:fontawesome-solid-house: Homepage](https://freddy.omg.lol)

??? person "@mfwmyfacewhen"

    - [:simple-discourse: Discourse](https://discuss.privacyguides.net/u/mfwmyfacewhen)
    - [:simple-github: GitHub](https://github.com/mfwmyfacewhen "@mfwmyfacewhen")
    - [:fontawesome-solid-house: Homepage](https://mfw.omg.lol)

??? person "@olivia"

    - [:simple-discourse: Discourse](https://discuss.privacyguides.net/u/olivia)
    - [:simple-github: GitHub](https://github.com/hook9 "@hook9")
    - [:simple-mastodon: Mastodon](https://mastodon.neat.computer/@oliviablob "@oliviablob@neat.computer"){rel=me}

Bovendien hebben [veel mensen](https://github.com/privacyguides/privacyguides.org/graphs/contributors) bijgedragen aan het project. Jij kunt dat ook, we zijn open source op GitHub, en accepteren vertaalsuggesties op [Crowdin](https://crowdin.com/project/privacyguides).

Onze teamleden bekijken alle wijzigingen aan de website en nemen administratieve taken op zich zoals webhosting en financiën, maar zij profiteren niet persoonlijk van bijdragen aan deze site. Onze financiën worden transparant gehost door de Open Collective Foundation 501(c)(3) op [opencollective.com/privacyguides](https://opencollective.com/privacyguides). Giften aan Privacy Guides zijn in het algemeen aftrekbaar van de belasting in de Verenigde Staten.

## Site Licentie

*Het volgende is een menselijk leesbare samenvatting van (en geen vervanging voor) de [licentie](https://github.com/privacyguides/privacyguides.org/blob/main/LICENSE):*

:fontawesome-brands-creative-commons: :fontawesome-brands-creative-commons-by: :fontawesome-brands-creative-commons-nd: Tenzij anders vermeld, wordt de oorspronkelijke inhoud van deze website beschikbaar gesteld onder de [Creative Commons Naamsvermelding-Niet-afgeleide producten 4.0 Internationale Openbare Licentie](https://github.com/privacyguides/privacyguides.org/blob/main/LICENSE). Dit betekent dat u vrij bent om het materiaal te kopiëren en opnieuw te verspreiden in elk medium of formaat voor elk doel, zelfs commercieel; zolang u gepaste eer geeft aan `Privacy Guides (www.privacyguides.org)` en een link geeft naar de licentie. U **mag de Privacy Guides branding niet** gebruiken in uw eigen project zonder uitdrukkelijke toestemming van dit project. Als u de inhoud van deze website remixt, transformeert of erop voortbouwt, mag u het gewijzigde materiaal niet verspreiden.

Deze licentie is er om te voorkomen dat mensen ons werk delen zonder de juiste credits te geven, en om te voorkomen dat mensen ons werk aanpassen op een manier die gebruikt kan worden om mensen te misleiden. Als u de voorwaarden van deze licentie te beperkend vindt voor het project waaraan u werkt, neem dan contact met ons op via `jonah@privacyguides.org`. Wij bieden graag alternatieve licentiemogelijkheden voor goedbedoelde projecten op het gebied van privacy!
